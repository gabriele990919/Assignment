<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width" , initial-scale=1.0">
    <title>Politika</title>
    <link rel="stylesheet" href="Politika_background.css">
    <link rel="stylesheet" href="Politika.css">
</head>

<body>
    <a href="1_task.html">Atgal_į_sarašą</a>
</body>

<body>
    <main>
        <section>
            <h1><b>Japonijos Politika</b></h1>
        </section>
        <section>
            <article>
                <p>Pagal 1947 m. išleistą šalies konstituciją, Japonija yra unitarinė konstitucinė monarchija, su
                    imperatoriumi ir išrinktu Japonijos parlamentu Kokkai - 国会.
                    Formali valstybės galva - imperatorius (Tennō), kurio galios labai apribotos. Pagal Konstituciją jis
                    yra šalies ir žmonių vienybės simbolis, neturintis aukščiausiosios valdžios. Dabartinis imperatorius
                    - Naruhito (徳仁). Didžiausią politinę galią turi Ministras Pirmininkas ir kiti į parlamentą išrinkti
                    nariai, tuo tarpu aukščiausioji valdžia priklauso japonų liaudžiai.[12]</p>

                <p>Įstatymų leidybos valdžia priklauso Parlamentui (Kokkai), kurį sudaro dveji rūmai: Atstovų rūmai
                    (衆議院; Šiūgiin) iš 480 narių, piliečių renkami kas ketverius metus ar po paleidimo, ir Patarėjų rūmai
                    (参議院; Sangiin) iš 242 narių, slaptu balsavimu[12] piliečių renkami kas šešerius metus. Teisę
                    balsuoti turi vyresni nei 20 m. asmenys.[13] Nuo 1955 m., išskyrus trumpai egzistavusią koalicinę
                    vyriausybę, suformuotą iš opozicinių partijų 1993 m., Parlamente daugumą turėjo liberalkonservatyvi
                    liberalų demokratų partija.[14] Po 2009 m. rinkimų jai teko pasitraukti į opoziciją, o valdančiąja
                    tapo socialliberalioji Demokratų partija.</p>

                <p>Vyriausybės vadovu yra ministras pirmininkas, renkamas parlamento narių ir skiriamas imperatoriaus.
                    Tam, kad išliktų pareigose, jis turi neprarasti Atstovų Rūmų narių pasitikėjimo. Vykdomoji valdžia
                    priklauso ministrų kabinetui, vadovaujamam ministro pirmininko. Ministras pirmininkas taip pat yra
                    ministrų kabineto vadovas, skiriantis ir atleidžiantis ministrus, kurių dauguma privalo būti
                    Parlamento nariai. Dabartinis Japonijos ministras pirmininkas yra Shinzō Abe.</p>

                <p>Japonijos teisinė sistema, istoriškai veikiama Kinijos teisės, visiškai savarankiškai formavosi Edo
                    laikotarpiu (pavyzdys - 1742 m. išleistas teisynas Kujikata Osadamegaki (公事方 御定書 - Kudžikata
                    Osadamegaki). Tačiau nuo XIX a. pab. Japonijos teisinei sistemai didžiulę įtaką darė Europos (ypač
                    Prancūzijos ir Vokietijos) teisė.</p>
                    
                <p>Pagal dabartinę konstituciją imperatorius neturi vetavimo teisės ir privalo pasirašyti visus
                    Parlamento priimtus įstatymus.[12] Japonijos teismų sistema dalijama į keturias pakopas:
                    Aukščiausiąjį Teismą (最高裁判所; Saikō-Saibanšo) ir tris žemesniųjų teismų lygius.[16] Svarbiausia
                    Japonijos statutinės teisės dalis yra šešių kodeksų rinkinys Roppō.</p>
            </article>
        </section>
    </main>
</body>

</html>